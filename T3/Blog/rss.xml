<?xml version="1.0" encoding="UTF-8"?>
<rss xmlns:iweb="http://www.apple.com/iweb" version="2.0">
  <channel>
    <title>Το Blog της Τ³ - Κατασκευή &amp;amp; Ανάπτυξη</title>
    <link>http://www.tourtouras.info/T3/Blog/Blog.html</link>
    <description>Στο τμήμα αυτό γίνονται αναφορές σε θεματολογία από εξελίξεις και νέα της Ελληνικής και όχι μόνο επικράτειας...Μπορείτε και εσείς να συμμετέχετε στον σχολιασμό επιλέγοντας την αντίστοιχη καταχώρηση και έπειτα το πεδίο “add a comment”.&lt;br/&gt;&lt;br/&gt;Σε περίπτωση που θα θέλατε να διαπραγματευτούμε ένα θέμα που σας προβληματίζει, μπορείτε να αποστείλετε σχετικό μήνυμα στο blog@tourtouras.info και θα φροντίσουμε να το συμπεριλάβουμε στις επόμενες καταχωρήσεις μας.&lt;br/&gt;&lt;br/&gt;Στα πλαίσια της συμμετοχής όλων μας, θα σας παρακαλούσαμε να τηρούμε όλοι κάποιους κανόνες συμπεριφοράς σχετικά με το περιεχόμενο και την γλώσσα που χρησιμοποιούμε στον σχολιασμό. Ας δείξουμε τον απαιτούμενο σεβασμό και ας κρατήσουμε το τμήμα αυτό του ιστοχώρου όσο πιο “καθαρό” και κόσμιο μπορούμε όχι μόνο για εμάς, αλλά και τους επόμενους επισκέπτες.&lt;br/&gt;&lt;br/&gt;Σας ευχαριστούμε και σας ευχόμαστε καλή διαμονή,&lt;br/&gt;&lt;br/&gt;Η Διαχειριστική ομάδα του www.tourtouras.info</description>
    <generator>iWeb 3.0.4</generator>
    <item>
      <title>Έρχεται (;) η περαίωση για τα αυθαίρετα - Αποστάσεις Μπιρμπίλη</title>
      <link>http://www.tourtouras.info/T3/Blog/Entries/2011/4/26_Erchetai_%28%3F%29_e_peraiose_gia_ta_authaireta_-_Apostaseis_Mpirmpile.html</link>
      <guid isPermaLink="false">a0dd6444-bb0a-490c-bf47-1edce3386c1a</guid>
      <pubDate>Tue, 26 Apr 2011 19:44:44 +0300</pubDate>
      <description>Πριν το καλοκαίρι φαίνεται πως θα προχωρήσει η κυβέρνηση στην πολεοδομική “περαίωση” με στόχο να μπουν στο ταμείο από 1,5 ως 2,5 δισ. € με ορίζοντα το 2015, σύμφωνα με ρεπορτάζ του Έθνους.&lt;br/&gt; Το θέμα των αυθαιρέτων που υπολογίζονται σε πάνω από ένα εκατομμύριο σε όλη την Ελλάδα άνοιξε ο υπουργός Οικονομικών Γ. Παπακωνσταντίνου τη Μ. Τετάρτη. Σύμφωνα με το ρεπορτάζ της εφημερίδας αυτό που προβλέπεται είναι μεγάλη μείωση στα πρόστιμα για τα αυθαίρετα με δέλεαρ οι ιδιοκτήτες να έχουν ήσυχο το κεφάλι τους από κυρώσεις για πολλά χρόνια. Θα γίνει κατά πάσα πιθανότητα δηλαδή ότι και με τους ημιυπαίθριους, με “τακτοποίηση” που θα διαρκεί για ως και 40 έτη. Η σκέψη είναι και σε αυτή την περίπτωση τα χρήματα να κατευθυνθούν προς το “Πράσινο Ταμείο”.  Μπούσουλας για την κυβέρνηση θα αποτελέσουν οι νεοσυνταχθέντες δασικοί χάρτες, ώστε να εντοπιστούν τα ακίνητα. Οι πρώτοι χάρτες στην ιστορία της χώρας που αναρτήθηκαν πριν από λίγες ημέρες αφορούσαν τις περιοχές της Πεντέλης, της Νέας Πεντέλης και του Μαραθώνα και αποκάλυψαν πολλές καταπατήσεις και πολεοδομικές παρανομίες. Μέσα στους επόμενους μήνες θα έρθουν στη δημοσιότητα και άλλοι τέτοιοι χάρτες, σύμφωνα με το δημοσίευμα.   Όσον αφορά τα πρόστιμα, το πιθανότερο είναι ότι θα είναι κλιμακωτά ενώ είναι σχεδόν βέβαιο ότι θα μπουν εισοδηματικά κριτήρια για τα πολύ αδύναμα οικονομικά στρώματα. Όσον αφορά τη μείωση, εξετάζεται το ενδεχόμενο για &amp;quot;έκπτωση&amp;quot; ως και 70%.   Σημειώνεται ότι από το 1983 μέχρι το 2003 αν η Πολεοδομία κάνει έλεγχο και βεβαιώσει παρανομία, ο ιδιοκτήτης πληρώνει πρόστιμο ανέγερσης 30% επί της αντικειμενικής αξίας του ακινήτου για κάθε χρόνο διατήρησης της παρανομίας.  Για τους ιδιοκτήτες αυθαιρέτων που έχτισαν μετά τις 31 Δεκεμβρίου του 2003, το πρόστιμο ανέγερσης είναι ίσο με την τιμή της ζώνης επί τα τετραγωνικά μέτρα και το πρόστιμο διατήρησης είναι το 50% του προηγούμενου ποσού και καταβάλεται για κάθε χρόνο.   Το επικρατέστερο σενάριο που εξετάζεται από το υπουργείο είναι είναι η μείωση του προστίμου ανέγερσης ακόμη και πάνω από 70% και η μείωση κάτω από το 5% των σημερινών ετησίων προστίμων διατήρησης.   Σύμφωνα με το Έθνος κάθε χρόνο στη χώρα μας εξακολουθούν να κτίζονται 40.000 αυθαίρετα.&lt;br/&gt;&lt;br/&gt;Αποστάσεις Μπιρμπίλη&lt;br/&gt;&lt;br/&gt;Η υπουργός Περιβάλλοντος μιλώντας στον ραδιοσταθμό ΒΗΜΑ 99,5 σήμερα το πρωί, δήλωσε πως αναμένει την πρόταση του υπουργείου Οικονομικών, ωστόσο τόνισε πως “δεν πρόκειται να καλύψει με πολεοδομικό και περιβαλλοντικό μανδύα μια ρύθμιση που έχει μόνο εισπρακτική λογική”.&lt;br/&gt;&lt;br/&gt;Παράλληλα, η Τίνα Μπιρμπίλη χαρακτήρισε αντισυνταγματική τη οποιαδήποτε “νομιμοποίηση” αυθαιρέτων, καθώς τίθεται θέμα ισονομίας μεταξύ των πολιτών. “Η Πολιτεία δεν μπορεί να αντιμετωπίζει με τον ίδιο τρόπο εκείνον που αυθαιρετεί κι εκείνον που λειτουργεί νομότυπα” τόνισε, ενώ σημείωσε πως το υπουργείο Περιβάλλοντος δεν ετοιμάζει κάποιο νομοθετικό πλαίσιο για την εκτός σχεδίου δόμηση.&lt;br/&gt;&lt;br/&gt;Ερωτηθείσα για το θέμα των ημιυπαιθρίων, η υπουργός Περιβάλλοντος επισήμανε πως το ζήτημα επιλύθηκε εισάγοντας την έννοια του περιβαλλοντικού ισοζυγίου, ωστόσο σημείωσε πως “το θέμα της ισονομίας και σε αυτήν την περίπτωση υπάρχει και είναι ανοιχτό”.&lt;br/&gt;&lt;br/&gt;</description>
    </item>
    <item>
      <title>2η παράταση μέχρι και τις 30 Ιουνίου για τους ημιυπαιθρίους</title>
      <link>http://www.tourtouras.info/T3/Blog/Entries/2011/2/24_2e_paratase_mechri_kai_tis_30_Iouniou_gia_tous_emiupaithrious.html</link>
      <guid isPermaLink="false">a0c776a0-ac6f-4412-ad4d-91b06888b121</guid>
      <pubDate>Thu, 24 Feb 2011 20:24:46 +0200</pubDate>
      <description>Παράταση έως το τέλος του Ιουνίου για την τακτοποίηση των κλειστών ημιυπαίθριων χώρων ανακοίνωσε η πολιτική ηγεσία του Υπουργείου Περιβάλλοντος, Ενέργειας και Κλιματικής Αλλαγής (ΥΠΕΚΑ), λόγω κυρίως του συνωστισμού που παρατηρείται στις πολεοδομικές υπηρεσίες από τον μεγάλο αριθμό αιτήσεων και την ταυτόχρονη αδυναμία διεκπαιρέωσης των υποθέσεων.&lt;br/&gt;&lt;br/&gt;Σύμφωνα με δημοσίευμα της εφημερίδας «Τα Νέα», η κ. Μπιρμπίλη σε συνέντευξη Τύπου που έδωσε σήμερα, επισήμανε ότι το 2010 τα έσοδα από τις δηλώσεις ανήλθαν στα 106 εκατ. ευρώ, τη στιγμή που από την αρχή του έτους έως τις 22 Φεβρουαρίου τα έσοδα ήταν 57 εκατ. ευρώ. Σύμφωνα με τις εκτιμήσεις του υπουργείου στο σύνολο του 2011 τα έσοδα θα διαμορφωθούν στα 709 εκατ. ευρώ.&lt;br/&gt;&lt;br/&gt;Υπενθυμίζεται ότι η διαδικασία υποβολής των δικαιολογητικών για τους ημιυπαίθριους έχει πάρει ήδη δύο φορές παράταση, με την τελευταία μέχρι και τις 28 Φεβρουαρίου.&lt;br/&gt;&lt;br/&gt;Επίσης έχει παραταθεί η προθεσμία καταβολής του ειδικού προστίμου διατήρησης, ενώ παράλληλα έχει αυξηθεί ο αριθμός των δόσεων καταβολής ανά κατηγορία ακινήτου. Το ειδικό πρόστιμο λοιπόν καταβάλλεται πλέον εντός 30 μηνών για τα ακίνητα κατοικίας και 32 μηνών για τα ακίνητα άλλης χρήσης (πλην κατοικίας) από την έναρξη ισχύος του νόμου 3843/2010, ενώ καταβάλλεται ολόκληρο ή τμηματικά σε 10 ισόποσες δόσεις (για τα ακίνητα κατοικίας) και 8 ισόποσες δόσεις (για τα ακίνητα άλλης χρήσης), εκ των οποίων η πρώτη δόση καταβάλλεται εντός 12 μηνών από την έναρξη ισχύος του ίδιου νόμου. Σε περίπτωση εφάπαξ καταβολής κατά το χρόνο καταβολής της πρώτης δόσης παρέχεται έκπτωση 10%.&lt;br/&gt;&lt;br/&gt;Ορίζεται ότι για τους χώρους που διατηρούνται δεν οφείλεται αναδρομικά οποιοσδήποτε φόρος. Επίσης, για τους χώρους αυτούς δεν έχουν εφαρμογή οι σχετικές διατάξεις της κείμενης ασφαλιστικής νομοθεσίας. Ειδικά για το φόρο ακίνητης περιουσίας και για την υποβολή δήλωσης στοιχείων ακινήτων, οι τακτοποιούμενοι χώροι συνεχίζουν να λαμβάνονται φορολογικά υπόψη όπως ήταν πριν από την τακτοποίησή τους, δηλαδή η διατήρηση τους δεν μεταβάλλει τα στοιχεία των δηλώσεων ακινήτων (Ε9) και δεν επηρεάζει το φόρο ακίνητης περιουσίας.&lt;br/&gt;&lt;br/&gt;Η αλλαγή χρήσης των ακινήτων, η οποία επέρχεται με την υπαγωγή τους στις διατάξεις του προαναφερθέντος νόμου, δεν λαμβάνεται υπόψη για τον υπολογισμό των δημοτικών τελών.&lt;br/&gt;</description>
    </item>
    <item>
      <title>Τα κυριότερα έπονται</title>
      <link>http://www.tourtouras.info/T3/Blog/Entries/2011/1/3_Ta_kyriotera_epontai.html</link>
      <guid isPermaLink="false">d2561ebc-f63e-4326-ab9c-07bd135ffe80</guid>
      <pubDate>Mon, 3 Jan 2011 13:16:56 +0200</pubDate>
      <description>Με πολλές ευχές για το νέο έτος ξεκινάμε και κάνουμε μια προσπάθεια ανασκόπισης στα θέματα που συγκεντρώνουν το μεγαλύτερο ενδιαφέρον για την μελετητική και κατασκευαστική πραγματικότητα το τελευταίο διάστημα και τις αλλαγές που θα δούμε στις ζωές μας μέσα στον χρόνο που έρχεται.&lt;br/&gt;&lt;br/&gt;	•	&lt;a href=&quot;../services_s_o_p.1.html&quot;&gt;1η παράταση προθεσμίας για ρύθμιση ημιυπαίθριων&lt;br/&gt;&lt;/a&gt;&lt;br/&gt;Με τροπολογία που κατατέθηκε και ψηφίστηκε την τελευταία εβδομάδα του Δεκεμβρίου και μετά την ψήφιση του προϋπολογισμού στη Βουλή, η προθεσμία υποβολής δικαιολογητικών για τη ρύθμιση των ημιυπαίθριων χώρων παρατείνεται μέχρι και 28 Φεβρουαρίου 2011 και αφορά τόσο την αυτοπρόσωπη απευθείας υποβολή, όσο και την υποβολή τους με συστημένη επιστολή. Με την προτεινόμενη ρύθμιση παρατείνεται μέχρι την 28η Φεβρουαρίου 2011 η προθεσμία υποβολής των δικαιολογητικών της παρ. 2 του άρθρου 5 του ν. 3843/2010 στις πολεοδομικές υπηρεσίες για την υπαγωγή ακινήτων στις διατάξεις του Κεφαλαίου Β' του ίδιου ως άνω νόμου. Η προτεινόμενη παράταση κρίνεται αναγκαία για την αποφόρτιση του έργου των πολεοδομικών υπηρεσιών και τη διευκόλυνση των πολιτών που επιθυμούν την υπαγωγή των ακινήτων τους στις ανωτέρω διατάξεις του νόμου 3843/2010.&lt;br/&gt;&lt;br/&gt;• Πιστοποιητικά ενεργειακής απόδοσης&lt;br/&gt;&lt;br/&gt;Το πιστοποιητικό ενεργειακής απόδοσης έρχεται στη ζωή των ιδιοκτητών ακινήτων από τις 9 Ιανουαρίου 2011 και δημιουργεί νέα πραγματικότητα στην αγορά κατοικίας αλλά και υποχρεώσεις, οι οποίες, αν δεν εκπληρωθούν, δεν μπορεί το ακίνητο να μισθωθεί ή να μεταβιβαστεί. Επίσης, οι νέες άδειες ανέγερσης κτιρίων πρέπει να συνοδεύονται από το αντίστοιχο πιστοποιητικό και κυρίως να κατασκευάζονται με τις νέες τεχνικές προδιαγραφές, διότι σε αντίθετη περίπτωση το ακίνητο θα χαρακτηρίζεται «αυθαίρετο». Έτσι σε ένα μήνα οι ιδιοκτήτες ακινήτων θα πρέπει να αντιμετωπίσουν εκτός από τα έξοδα για την τακτοποίηση των ημιυπαίθριων χώρων κι αυτά που προκύπτουν από το νέο πιστοποιητικό ενεργειακής απόδοσης, αν θέλουν να νοικιάσουν ή να πουλήσουν κάποιο ακίνητο. Η Πανελλήνια Ομοσπονδία Ιδιοκτητών Ακινήτων (Π.ΟΜ.ΙΔ.Α) εκφράζει αντιρρήσεις στην εφαρμογή του μέτρου, ενώ θεωρεί ότι τα έξοδα για αρκετούς ιδιοκτήτες είναι αρκετά μεγάλα και καλεί το υπουργείο να παρέχει δωρεάν το πιστοποιητικό. Η διαδικασία απόκτησης του πιστοποιητικού ενεργειακής απόδοσης αρχίζει και τελειώνει με την αμοιβή των επιθεωρητών. Θα καταβληθούν τουλάχιστον 200 ευρώ για μονοκατοικίες, αφού το κόστος ανά τετραγωνικό μέτρο καθορίστηκε στο 1,5 ευρώ, χωρίς να περιλαμβάνει την επιβάρυνση του ΦΠΑ 23%. Για μια αυτόνομη κατοικία η αμοιβή είναι 2 ευρώ ανά τετραγωνικό μέτρο και η ελάχιστη προσδιορίζεται στα 150 ευρώ. Στα κτίρια με εμβαδόν μεγαλύτερο από 1.000 τ.μ. το κόστος φθάνει τα 2,5 ευρώ το τ.μ. και όσα τα ξεπερνούν, τα επιπλέον τετραγωνικά θα κοστολογηθούν με 1,5 ευρώ. Τα έξοδα βέβαια θα πολλαπλασιαστούν γιατί θα πρέπει να γίνουν οι απαραίτητες τεχνικές επεμβάσεις για να αποκτήσει το κτίριο τις προδιαγραφές που απαιτούνται. Αξίζει να αναφέρουμε ότι στην ενεργειακή αναβάθμιση ενός νέου και ανακαινισμένου κτιρίου αν δεν ενταχθεί στην πρώτη ή τη δεύτερη κατηγορία, θα πρέπει ο ιδιοκτήτης να προχωρήσει σε βελτιώσεις, διότι σε αντίθετη περίπτωση το ακίνητο θα χάνει μέρος της αξίας τόσο στην πώληση όσο και στην περίπτωση που μισθώνεται Το υπουργείο Περιβάλλοντος, Ενέργειας και Κλιματικής Αλλαγής ελπίζει ότι στον κλάδο της οικοδομής θα γίνουν επενδύσεις ύψους 1,6 δισ. ευρώ ενώ θα δημιουργηθούν περίπου 20.000 θέσεις εργασίας.&lt;br/&gt;&lt;br/&gt;• Αναστολή πόθεν έσχες α΄ κατοικίας&lt;br/&gt;&lt;br/&gt;Σημαντική ανάσα στην αγορά ακινήτων, θα δώσει σύμφωνα με παράγοντες της αγοράς, η αναστολή για δύο χρόνια του «πόθεν έσχες» για την αγορά πρώτης κατοικίας. Το απόθεμα των απούλητων σπιτιών παραμένει τους τελευταίους μήνες σταθερά πάνω από 160.000 χιλιάδες εξαιτίας της απουσίας αγοραστών. Έτσι, το πρόσφατο μέτρο της κυβέρνησης αποτελεί μια σημαντική ευκαιρία για αναθέρμανση της αγοράς και αύξηση των αγοραπωλησιών. Είναι χαρακτηριστικό ότι, όπως εκτιμούν οι ειδικοί, φέτος ο αριθμός των συμφωνιών αγοράς θα είναι περίπου 40.000, όταν στις καλές χρονιές της κτηματαγοράς ήταν περίπου 200.000. Εκ πρώτης όψεως το μέτρο είναι θετικό, αλλά απαιτούνται κι άλλα πρόσθετα υποστηρικτικά μέτρα για την οικοδομική δραστηριότητα. Επίσης, οι περισσότεροι εκτιμούν ότι θα ευνοηθούν οι αγοραπωλησίες των ακριβών ακινήτων, διότι πλέον όσοι είχαν χρήματα αλλά δεν τα εμφάνιζαν λόγω «πόθεν έσχες», τώρα θα μπορέσουν να τα επενδύσουν σε ακίνητα. Ο πρόεδρος της Ομοσπονδίας Κατασκευαστικών Εταιρειών, Δ. Καψιμάλης υποστηρίζει ότι πρόκειται για πολύ θετικό μέτρο που ευνοεί κατά κύριο λόγο τα μεσαία και ακριβά ακίνητα, από 300.000 ευρώ και πάνω, ωστόσο θα πρέπει να υπάρξουν κι άλλα πρόσθετα μέτρα.&lt;br/&gt;&lt;br/&gt;• Φωτοβολταϊκά Συστήματα Κατοικιών&lt;br/&gt;&lt;br/&gt;Μεγάλο είναι το ενδιαφέρον που εκδηλώνουν τους τελευταίους μήνες εκατοντάδες νοικοκυριά προκειμένου να εγκαταστήσουν μικρά φωτοβολταϊκά συστήματα, κάτι που αποτυπώνεται και από τη ζήτηση δανείων στις τράπεζες. Αυτό είναι λογικό όταν η εγκατάσταση ενός τέτοιου συστήματος εγγυάται στους «παραγωγούς» ένα σημαντικό ποσό από τη ΔΕΗ για τα επόμενα 25 χρόνια. Σύμφωνα με το πρόγραμμα του ΥΠΕΚΑ, οι ιδιώτες που εγκαθιστούν φωτοβολταϊκά συστήματα με ισχύ έως 10ΚW στη στέγη τους, έχουν τη δυνατότητα να πωλούν την παραγόμενη ενέργεια στη ΔΕΗ προς 0,55 ευρώ ανά κιλοβατώρα (Kwh) για τις συμβάσεις που θα υπογραφούν μέχρι και το 2011. Εάν υπολογίσει κανείς πως ένα φωτοβολταϊκό σύστημα με ισχύ 10KW παράγει κατά μέσο όρο ενέργεια ίση με 13.600 Κwh ετησίως, τότε το ετήσιο έσοδο από την πώληση της ενέργειας στη ΔΕΗ είναι 0,55 ευρώ x 13.600Kwh = 7.480 ευρώ. Οποιοσδήποτε ιδιώτης μπορεί πλέον να εγκαταστήσει μικρό φωτοβολταϊκό σύστημα στη στέγη του, αρκεί να έχει στην κυριότητά του το ακίνητο που θα εγκατασταθεί το σύστημα και να διαθέτει μετρητή της ΔΕΗ στο όνομα του. Κατά μέσο όρο, για ένα φωτοβολταϊκό σύστημα έως 10ΚW το συνολικό κόστος κυμαίνεται από 35.000 ευρώ έως 45.000 ευρώ (σε 150 τ.μ. περίπου ταράτσας). Το σύστημα θα αποφέρει στην 25ετία μέχρι και 187.500 ευρώ (7.500 ευρώ ενδεικτικό εγγυημένο ετήσιο έσοδο x 25 έτη).Αυτό σημαίνει ότι η απόσβεση της επένδυσης θα γίνει μέσα σε 6 περίπου χρόνια, ωστόσο οι υποψήφιοι επενδυτές θα πρέπει να υπολογίζουν απόσβεση (σύμφωνα πάντα με παράγοντες της αγοράς) γύρω στα 10-12 χρόνια.&lt;br/&gt;&lt;br/&gt;• Εξοικονομώ Κατ’ Οίκον&lt;br/&gt;&lt;br/&gt;Με το πρόγραμμα «Εξοικονομώ Κατ’ Οίκον» προϋπολογισμού ενός δισ. ευρώ, οι ιδιοκτήτες κατοικιών με οικοδομική άδεια πριν από την 1-1-1980 μπορούν να ενισχυθούν ώστε να προχωρήσουν σε οικοδομικές εργασίες με στόχο την εξοικονόμηση ενέργειας. Εκτιμάται ότι θα εισέλθουν σε αυτό περίπου 100.000 πολίτες. Οι μορφές ενίσχυσης είναι χαμηλότοκα ή άτοκα δάνεια και επιδοτήσεις ανάλογα με το εισόδημα του ενδιαφερόμενου. Ο μέγιστος προϋπολογισμός των εργασιών για την ενεργειακή αναβάθμιση ανά κατοικία είναι 15.000 ευρώ. Βασικές κατηγορίες προς επιδότηση είναι: i)Αντικατάσταση κουφωμάτων και τοποθέτηση συστημάτων σκίασης. ii) Τοποθέτηση θερμομόνωσης στα εξωτερικά στοιχεία του κτιριακού κελύφους συμπεριλαμβανομένου του δώματος και της πιλοτής. iii) Αναβάθμιση του συστήματος θέρμανσης και παροχής ζεστού νερού. Το πρόγραμμα αφορά στις κύριες κατοικίες που έχουν οικοδομική άδεια πριν από την 1-1-1980 και εφόσον βρίσκονται σε περιοχή με τιμή ζώνης μικρότερη των 1.500 ευρώ ανά τ.μ.</description>
    </item>
    <item>
      <title>Οι σκέψεις μας, ο στόχος μας...</title>
      <link>http://www.tourtouras.info/T3/Blog/Entries/2010/12/15_Oi_skepseis_mas,_o_stochos_mas....html</link>
      <guid isPermaLink="false">5cf6d3ec-b2b4-4e0a-8c8d-f3344baa0e7d</guid>
      <pubDate>Wed, 15 Dec 2010 22:28:59 +0200</pubDate>
      <description>Σας καλωσορίζουμε στο blog της Τ³. Στο τμήμα αυτό της ιστοσελίδας μας θα προσπαθήσουμε να “ρίξουμε φως” σε θέματα που κατά καιρούς απασχολούν την κοινότητα όχι μόνο των μηχανικών, αλλά και του φίλου, συνεργάτη και πολίτη που συμμετέχει στους προβληματισμούς μας. Ευελπιστούμε στην ενεργή συμμετοχή σας και στον εποικοδομητικό σχολιασμό σας σε τέτοιο βαθμό που ελπίζουμε να έχουμε κάτι να προσφέρουμε σε όλους.</description>
    </item>
  </channel>
</rss>
